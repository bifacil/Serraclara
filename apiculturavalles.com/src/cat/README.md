---
lang: ca-ES
---

## Què fem?

- **Recollim eixams.**
- **Extracció de colònies d'abelles**
- **Eliminació de nius de vespes**
- **Eliminació de vespa asiàtica**

<br>

A Apicultura Vallés som especialistes en la recollida d'eixams i en l'extracció i la retirada de ruscos establerts. No importa l'alçada ni la col·locació.
 

En els set anys que comencem amb l'aventura apícola mai no hem deixat de meravellar-nos amb l'organització i l'estructura d'aquests insectes alats. Contemplem la colònia com un únic individu no com la casa de centenars de milers. El gandul, malgrat la seva mala reputació, l'obrera i la reina treballen en perfecta harmonia ballant una música que encara no hem aconseguit desxifrar tota la melodia.

![APICULTURA VALLÉS](/img/dani.jpeg)

Durant aquest temps no hem parat d'assistir a cursos, llegir llibres, compartir dubtes i recursos amb apicultors responsables de la zona. Hem après a criar abelles, de la manera més tradicional, amb el rusc de suro (buc), vam tenir la caixa Layens, Warré i Langstroth; actualment tenim caixes Dadant als nostres ruscs.

Disposem de dos apiaris a la zona del Vallès Occidental i un taller de fusteria on preparem el material apícola.

Dels recursos que recol·lecten i elaboren (mel, pròpolis, pol·len, gelea reial i cera) nosaltres ens “reapropiem” de mel, pròpolis i cera, sempre deixant-los bones reserves per no debilitar el rusc. Mai no hem alimentat un rusc amb sucres, xarop de blat de moro o succedanis semblants, quan ho hem de fer sempre amb mel dels nostres apiaris.

![APICULTURA VALLÉS](/img/altura.jpeg)

Elaborem tintura de pròpolis, per a ús intern i extern, les propietats curatives i preventives del qual ens asseguren un hivern sense refredats entre els seus múltiples beneficis.

La cera la fem servir per estampar els nostres quadres apícoles, també per fer ungüents com la sanjuanera entre d'altres.

El pol·len no el recol·lectem perquè considerem massa invasives les trampes/reixeta que s'utilitzen per fer-ho.

Apicultura Vallés no viu de les abelles (Apis melífera), ni té un objectiu econòmic, estimem aquests animals invertebrats i els considerem importantíssims per a l'ecosistema per la seva funció de pol·linitzadors. Els diners que obtenim de la recollida d'eixams, l'extracció de colònies, la venda de mel i pròpolis són per finançar el nostre curull. Tenim una llarga experiència recollint eixams i actuem immediatament i amb total eficàcia i seguretat.